# 1DV610

# L1. Börja programmera igen

### Deadline: **9/9 kl 08.15**

Använd er utav Github för L2 och L3. Vi använder GitHub eftersom det är standardverktyget för öppen källkod och versionshantering. Det gör det lättare för andra studenter (och läraren) att följa din utvecklingsprocess, återanvända din kod och lämna feedback.

## Syfte

- Komma igång med programmering.

- Att läsa och ändra kod skriven av andra.

- Skriva, köra, felsöka och ändra kod.

- Få upp en programmeringsmiljö till workshop och labbar samt git-repo.

- Koda något fritt men inte för stort ( ca 2-3 h ).

## Föreberedelse

Inga speciella förberedelser krävs.

### Uppgift

I din favorit programmeringsmiljö, se till att du kan skriva kod i det programmeringsspråk du trivs bäst utifrån de kurser ni haft i utbildningen. Vi vill att andra studenter skall kunna förstå koden så ta inget obskyrt språk.

Skriv där ett enkelt program där du matar in ett namn och får ett trevligt välkomstmeddelande. Använd till största delen tekniker som ni provat på tidigare. Svårigheten här skall inte vara nya tekniker.

Börja gärna med något enkelt (Ex: “Hej” + Namn + “!”) och fundera på hur det kan bli mer spännande/kul/vackert/udda. Välkomstmeddelandet kan vara ASCII-art, ramar, översättning till rövarspråket, automatgenererade unika dikter, vektorgrafik, gui, animering, eller hämta data från publika apier, bilder från bildsökning, eller vad ni än kan komma på.

Det finns inga stilpoäng utan se till att bli varm i kläderna. Undvik prestationsångest och att du måste vara unik, utan sätt bara igång och prova något, lägg till något extra...

### Du vet att du är färdig när du…

- ...matat in en text och får något kul/oväntat tillbaka.

- ...uppfyller alla punkterna i syftet, glöm inte git!

- ...känner att du kommit igång med programmeringen

- ...känner dig lite lagom färdig, kanske lite stolt och att du faktiskt minns lite från första året!

### Redovisa

För att redovisa, Ta screenshot(s) som visar hälsningen eller en video ( max en minut) och posta i Slack, antingen...

- ...publikt i tråden med detta syfte i Slack.

- ...eller privat i DM till @Daniel Toll om det känns obekvämt (men ni vågar posta publikt, ni duger!)

Posta även en trevlig reaction till de som vågar posta publikt

### Bedömning

- G sätts då examinatorn får ett screenshot eller kort film och eventuellt en förklaring så jag kan förstå kopplingen mellan det inmatade och det jag ser.

- U om inget screenshot eller film postats från ditt konto.

### Regler

- Ingen kod får kopieras från andra studenter eller från annan källa än dig själv. All kod måste vara din.

- Man får inspireras, söka hjälp, visa sin kod och diskutera den öppet.

- Koden eller dess kvalitet bedöms inte men kan komma att användas i framtida laborationer.

- Uppgiften måste innefatta någon programmeringskod skriven (ex Java, Javascript, Python, C#...) och inte bara konfigurering eller HTML/CSS även om sådant såklart får förekomma också.
